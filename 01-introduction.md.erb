---
title: บทนำ (Introduction)
slug: introduction
date: 0001/01/01
number: 1
contents: เรียนรู้ว่าอะไรทำให้ Meteor พิเศษกว่าเฟรมเวอร์คอื่น|อ่านเรื่องราวและที่มาของหนังสือเล่มนี้|เข้าใจการจัดรูปแบบของหนังสือเล่มนี้
paragraphs: 35
---

ลองคิดในใจดู สมมติว่าตอนนี้คุณกำลังเปิดโปรแกรมจัดการไฟล์ขึ้นมา 2 หน้าต่าง แต่อยู่ที่โฟลเดอร์เดียวกัน

คราวนี้ลองลบไฟล์ในโฟลเดอร์นั้นจากหน้าต่างหนึ่งดูสิ ไฟล์นั้นหายไปจากอีกหน้าต่างด้วยหรือเปล่า?

คุณไม่จำเป็นต้องลองทำดูจริงๆ ก็น่าจะพอรู้ว่าเมื่อคุณลบไฟล์จากหน้าต่างหนึ่ง ไฟล์นั้นจะต้องหายไปจากอีกหน้าต่างด้วย เวลาเราแก้ไขระบบไฟล์ของเรา การเปลี่ยนแปลงที่เกิดขึ้นนั้นก็แสดงผลทุกที่โดยทันที โดยที่เราไม่ต้องกดรีเฟรชหรือโต้ตอบอย่างอื่นเลย

คราวนี้ ถ้าเกิดอยู่บนเว็บสถานการณ์จะเป็นอย่างไร สมมุติว่าคุณเปิดหน้าแอดมินใน WordPress ไว้ 2 หน้าต่าง แล้วคุณก็กดสร้างโพสต์ในหน้าต่างหนึ่ง แต่คราวนี้ ไม่ว่าคุณจะรอนานเพียงใด คุณก็คงไม่เห็นว่าอีกหน้าต่างหนึ่งมีการเปลี่ยนแปลงใดๆ เกิดขึ้น จนกว่าคุณจะกดรีเฟรชด้วยตัวเอง

ในช่วงหลายปีที่ผ่านมา เราต่างคุ้นเคยอยู่กับความคิดที่ว่าเว็บไซต์เป็นแค่การสื่อสารกันสั้นๆ คือเป็นการขอข้อมูล และรับข้อมูลกลับมาแค่นั้น

แต่ Meteor หนึ่งในเฟรมเวอร์คและเทคโนโลยีรุ่นใหม่ ที่เกิดขึ้นเพื่อเปลี่ยนแปลงแนวคิดเดิม จะช่วยทำให้เว็บสามารถตอบสนองต่อเหตุการณ์ต่างๆ ได้ทันที (real-time and reactive)


### อะไรคือ Meteor

Meteor เป็นแพลตฟอร์มที่สร้างต่อยอดจาก Node.js สำหรับการสร้างเว็บแอพแบบ real-time มันทำงานอยู่ระหว่างฐานข้อมูล (database) และส่วนติดต่อผู้ใช้ (user interface) โดยทำให้ข้อมูลทั้งสองฝั่งนั้นสอดคล้องกันอยู่เสมอ

การพัฒนาต่อยอดจาก Node.js ทำให้ Meteor ใช้ภาษา JavaScript ได้ทั้งบนฝั่งไคลเอนต์และเซิร์ฟเวอร์ ยิ่งไปกว่านั้น Meteor ยังสามารถใช้งานโค้ดร่วมกันได้ทั้งสองฝั่งอีกด้วย

ผลลัพธ์ที่ได้ก็คือ แพลตฟอร์มที่เรียบง่ายแต่ทรงพลัง โดยการขจัดขั้นตอนที่ยุ่งยากรวมทั้งอุปสรรคต่างๆที่พบเสมอในการทำเว็บแอปพลิเคชันออกไป


### ทำไมถึงต้องเป็น Meteor

ทำไมคุณถึงควรเรียน Meteor มากกว่าเฟรมเวอร์คตัวอื่นๆ ล่ะ ... ถึงแม้ Meteor จะมาพร้อมกับความสามารถอันหลากหลาย เราก็เชื่อว่าเหตุผลที่สำคัญที่สุดคือ Meteor เป็นเฟรมเวอร์คที่เรียนรู้ได้ง่าย

Meteor ช่วยให้คุณสามารถสร้างเว็บแอปพลิเคชันแบบ real-time และปล่อยมันขึ้นไปอยู่บนเว็บได้ในเวลาเพียงแค่ไม่กี่ชั่วโมง (ซึ่งใช้เวลาน้อยกว่าเฟรมเวอร์คตัวอื่นๆ มาก) และถ้าหากคุณเคยพัฒนาเว็บฝั่ง front-end มาก่อน และคุ้นเคยกับภาษา JavaScript อยู่แล้วละก็ คุณก็ไม่จำเป็นจะต้องมาเรียนภาษาใหม่อีก

Meteor อาจจะเป็นเฟรมเวอร์คที่เหมาะเจาะกับความต้องการของคุณพอดี หรือบางที มันก็อาจจะไม่ใช่ก็ได้ แต่ในเมื่อคุณสามารถเรียนรู้มันได้ภายในไม่กี่วัน (หรือใช้เวลาแค่ช่วงสุดสัปดาห์) ทำไมคุณถึงไม่ลองดูด้วยตัวเองล่ะ?


### ทำไมต้องเป็นหนังสือเล่มนี้ด้วย

ในเวลา 6 เดือนที่ผ่านมา เราได้พัฒนาแอปพลิเคชันที่ชื่อว่า [Telescope](http://telesc.pe) ซึ่งเป็นโอเพนซอร์ส และพัฒนาโดยใช้ Meteor แอปพลิเคชันตัวนี้ช่วยให้ทุกคนสามารถสร้างเว็บแบบ social news ของตัวเองได้ (คล้ายๆ [Reddit](http://reddit.com) หรือ [Hacker news](http://news.ycombinator.com) คือ ผู้ใช้ส่งลิงค์เข้ามา และโหวตลิงค์ของคนอื่นได้)

เราได้เรียนรู้อะไรหลายๆอย่างในตอนที่กำลังสร้างแอพ บางครั้งก็ไม่ง่ายที่จะได้คำตอบที่ต้องการ เราต้องปะติดปะต่อข้อมูลจากหลายๆที่เข้าด้วยกัน และมีหลายครั้งที่เราต้องคิดค้นวิธีแก้ปัญหากันเอง ในหนังสือเล่มนี้เราจึงอยากจะแบ่งปันบทเรียนต่างๆที่เราได้รับ ให้เป็นคู่มือง่ายๆ ที่จะสอนคุณสร้างแอปพลิเคชันโดยใช้ Meteor ทีละขั้นตอน ตั้งแต่ต้นจนจบ

ในหนังสือเล่มนี้ เราจะสอนให้คุณสร้างแอพพลิเคชั่นคล้ายๆ Telescope แต่ง่ายกว่า เรียกว่า Microscope โดยในระหว่างการสร้างนั้น เราจะแนะนำส่วนประกอบต่างๆ ของ Meteor ทีละอย่าง เช่น ระบบบัญชีผู้ใช้ (user accounts), คอลเล็คชั่น (collections), การจัดเส้นทาง (routing) ฯลฯ

เมื่อคุณอ่านหนังสือเล่มนี้จบแล้ว ถ้าอยากที่จะไปต่อ คุณก็สามารถทำความเข้าใจกับโค้ดของ Telescope ได้ง่ายๆด้วยตัวเอง เพราะว่าโค้ดของ Telescope ก็มีรูปแบบเดียวกันกับแอพพลิเคชั่นที่เราสร้างขึ้น


### หนังสือเล่มนี้เหมาะสำหรับใคร

เป้าหมายหนึ่งที่เราตั้งไว้ ตอนที่เขียนหนังสือเล่มนี้คือ มีเนื้อหาที่เป็นกันเอง และเข้าใจง่าย ด้วยเหตุนี้คุณจึงสามารถอ่านได้แม้ว่าคุณจะไม่เคยใช้ทั้ง Meteor, Node.js, เฟรมเวอร์ค MVC ต่างๆ หรือไม่เคยเขียนโค้ดฝั่งเซิร์ฟเวอร์มาก่อนเลย

สิ่งที่เราคิดว่า คุณควรจะมีก็คือ พื้นฐานการเขียน JavaScript ยิ่งถ้าคุณเคยแก้โค้ด jQuery หรือเปิดใช้งานเว็บบราวเซอร์ในโหมดนักพัฒนาเพื่อทำอะไรบางอย่างมาบ้างแล้ว คุณก็น่าจะไปได้สวยเลยล่ะ  


### เกี่ยวกับผู้เขียน

เพื่อคลายความสงสัยในตัวเราและให้คุณรู้จักเรามากขึ้น ข้อมูลต่อไปนี้เป็นประวัติย่อของเราทั้งคู่

<%= image "tom-photo.jpg", "portrait" %>

**Tom Coleman** เป็นหนึ่งใน [Percolate Studio](http://percolatestudio.com/), ร้านรับทำเว็บ ที่เน้นคุณภาพและประสบการณ์จากผู้ใช้ เขาเป็นหนึ่งในทีมดูแลของระบบ [Atmosphere](http://atmosphere.meteor.com) package repository และยังเป็นมันสมองเบื้องหลังโครงการ Open-Source ที่ใช้ Meteor อีกหลายตัว (เช่น [Iron Router](https://github.com/EventedMind/iron-router))

<%= image "sacha-photo.jpg", "portrait" %>

**Sacha Greif** เคยร่วมงานกับ Startup ต่างๆ เช่น [Hipmunk](http://hipmunk.com) และ [RubyMotion](http://rubymotion.com) ในฐานะนักออกแบบผลิตภัณฑ์และเว็บ โดยเขาเป็นทั้งผู้สร้าง [Telescope](http://telesc.pe) และ [Sidebar](http://sidebar.io) (ต่อยอดจาก Telescope), และยังเป็นผู้ก่อตั้ง [Folyo](http://folyo.me) อีกด้วย

### Chapters & Sidebars

เพื่อให้หนังสือเล่มนี้เป็นประโยชน์ทั้งกับมือใหม่หัดใช้ Meteor และโปรแกรมเมอร์ขั้นเทพ เราจึงแบ่งบทเรียนออกเป็นสองหมวด คิอ บทเรียนทั่วไป (บทที่ 1 ถึง 14) และ บทเสริม (sidebar เลขบทลงท้ายด้วย 0.5)

บทเรียนทั่วไป จะสอนคุณสร้างแอพ โดยอธิบายเฉพาะขั้นตอนสำคัญๆ ที่ไม่ลงรายละเอียดมากเกินไป เพื่อให้คุณเริ่มเขียนโค้ดได้เร็วที่่สุด 

สำหรับบทเสริม จะเน้นเจาะลึกลงไปในตัว Meteor เพื่อช่วยให้คุณมีความเข้าใจถึงการทำงานที่เกิดขึ้นจริง

ถ้าคุณเป็นมือใหม่ ก็อ่านข้ามบทเสริมไปก่อน แล้วค่อยกลับมาอ่านทีหลังเมื่อคุณเริ่มคุ้นเคยกับ Meteor แล้ว 

### Commits & Live Instances

////

////

<%= commit "11-2", "Display notifications in the header." %>

////

### A Few Other Resources

////

////

<% note do %>

### Do I Need Git?

////

////

////

<% end %>

### Getting in Touch

- ////
- ////
- ////
- ////
